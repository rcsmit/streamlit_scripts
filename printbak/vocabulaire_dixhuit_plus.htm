<html>

<head> <meta name=Generator content="Microsoft Office HTML Filter 2.1"> <meta http-equiv=Content-Type content="text/html; charset=windows-1252"> <meta name=Originator content="Microsoft Word 9"> <title>Frans-Nederlands versierwoordenboek</title> </head>

<body>

<div class=Section1>

<h1>Frans / Nederlands Versierwoordenboek</h1>

<p>Door: Hans Auer. Strip: Adri van Kooten</p>

<p><b>Met miljoenen overspoelen we jaarlijks la douce France. We weten met handen en voeten nog net in de eerste levensbehoeften te voorzien. Maar hoe een gestroomlijnd sexleven in Frankrijk op te bouwen als je de taal niet meester bent?</b></p>

<p>Niets aan het toeval overlatend, bepakt en bezakt, overspoelen Nederlanders Frankrijk. Wegenkaarten, campingpasjes, reis- en kredietbrief, de vakantieapotheek in een trommeltje, alles is met aandoenlijke zorg bijtijds gepland. Alleen al in juli en augustus zijn we met meer dan een miljoen n een land waarvan we de taal niet of nauwelijks machtig zijn. Het is de invasie der sprakelozen uit het barre noorden.</p>

<P>Het vergaren van eten en drinken, het vragen om een hotelkamer, het tanken van brandstof lukt nog wel zodat in de eerste levensbehoeften is voorzien. We wijzenveel aan, wij Hollanders, en we steken vingers opposite hoeveel we daarvan willen hebben. Zo komen we tenslotte toch niets tekort</p>

<P>Er rest voor redelijk gestroomlijnd leven onder de zon eigenlijk maar één braakliggend terrein. Dat is de sexualiteit. Wat dat betreft lijkt het wel of er een knop is omgedraaid. Hier wreekt zich het gebrek aan voldoende talenkennis nog het meest, gegeven ook het feit dat de vrouwelijke bevolking van Frankrijk niet zo liberaal denkt en handelt als wij thuis van onze eigen landgenotes gewend zijn. Het is hard werken om als Hollander een Française te versieren. Het ontbreekt ons aan spraakwater.</p>

<P>Wat is bijvoorbeeld neuken? Met dit ene woord, cruciaal binnen een relatie, kan men al in de fout gaan. Neuken is <i>baiser.</I> Maar <i>baiser</I> betekent ook kussen, zoenen. Zou dus een Nederlander een Frans meisje vragen hem te kussen, dan kan uit deze propositie al dadelijk een pijnlijk misverstand voortvloeien. Voor een Fransman is dit geen probleem. Met een subtiele stembuiging drukt hij precies uit wat hem voor ogen staat. Voor hem is het ene <i>baiser</I> het andere niet. Een Nederlander gelieve daarom bij het voornemen een pakkerd uit te delen te spreken van <i>embrasser.</I> Daaraan kun je geen buil vallen.</p>

<P>Laten we <i>baiser</I> nog even verder uitdiepen, zodat we dat vooralsnog hebben gehad. Wilt u neuken? is dus <i>Voulez-vous baiser?</I> Zeg altijd <i>vous</I> (u), zelfs nog <i>nadat</I> metterdaad geneukt is. Er moet in Frankrijk heel wat gebeuren (twee keer neuken) wil je tot tutoyeren mogen overgaan, zeker als je vreemdeling bent.</p>

<P>Het logische gevolg van het door elkaar halen van kussen en neuken is dat <i>un baiser</I> zowel een wip is als een zoen. <i>La baise</I> is echter risicoloos, want dat is uitsluitend een nummertje. <i>Baisable (une fille baisable)</I> is daarentegen niet zo zeer een neukwaardig meisje, maar meer een begerenswaardig stuk. De plaats waar men neukt, het pand, de kamer, is in turbo-Frans een <i>baisodrome</I> (neukodrome) of recent meer in zwang: <i>baisothèque</I> (neukotheek).</p>

<P>Hiermee is naar wij hopen het gevaarlijke nuanceverschil tussen <i>baiser</I> en <i>baiser</I> opgehelderd, wat niet wegneemt dat we op neuken en naaien straks nog uitvoerig terugkomen.</p>

<P>Dat moet ook wel want de Franse taal toont zich wat betreft de daad (en die niet alleen) heel uitvoerig, vindingrijk en zelfs nu en dan literair. Van die taaltuin kan de Hollander heel wat opsteken qua fantasie en uitdrukkingsvaardigheid. Vooralsnog echter beginnen we aan de basis.</p>

<P>Vrouw is <i>femme,</I> meisje is <i>fille.</I> Daarmee zij niets anders uitgedrukt dan alleen de aanduiding van het geslacht. We gaan nu uitsplitsen. Een <i>canon</I> (kanon) is een spetter, mooi, aantrekkelijk. Een <i>colis</I> (pakje) is een <i>canon,</I> maar bovendien uitdagend. Een <i>paquet</I> (pakket) is een <i>colis</I> aan de wat ordinaire kant, een stoot. <i>Un beau morceau</I> doet bij ons een licht opgaan, want <i>morceau</I> betekent stuk. <i>Un sacré numéro</I> (letterlijk vertaald: heilig nummer) geeft uitdrukking aan bewondering voor een passerend meisje; vooral studenten op terrassen hanteren deze uitdrukking.</p>

<P>We dalen af naar volkstaal en bargoens. In de grote steden wordt een meisje (en ook een prostituée) vaak aangeduid met <i>gonzesse.</I> Het woord is afgeleid van het Italiaanse <i>gonzo,</I> wat zoveel betekent als domme man. Zie <i>gonzesse</I> daarom als een meisje waarin verder niet veel omgaat, een mokkel. Voor zulke meisjes bestaat nog een keur van andere uitduidingen zoals <i>boud’</I> (pruilend meisje), <i>belette</I> (wezel) en <i>minet.</I> Dit laatste is poesje, maar zo moeten we het in dit verband toch niet zien. De huidige betekenis wordt ontleend aan een tophit uit de jaren zestig van de zanger Jacques Dutronc die hiermee een ordinair meisje met veel kapsones bedoelde, type ‘opgetut Parijs kapstertje’. Over wat de afleidingen van <i>minet</I> betekenen komen we verderop nog heel opgewonden te spreken.</p>

<P><i>Baiser</i>- zie eerder - keert hier nog even terug, want een <i>baiseuse</I> is een opwindende vrouw, een vulkaan zogezegd, maar dus niet à priori een neukster, al zal het er hopelijk wel van komen. Behoorlijk grof is de uitdrukking <i>boudin.</I> Dat betekent bloedworst en daarmee wordt een vrouw bedoeld die geen gelegenheid voorbij laat gaan, een vrouw die in hedendaags Frans <i>spermissive</I> heet te zijn, variatie op <i>permissive</I> (ruim van opvatting); <i>sperme</I> is sperma. Kortom, je zal maar als bloedworst door het leven gaan.</p>

<h1>MAN, JONGEN</h1>

<P><i>Homme, garçon.</I> Het Frans is opeens wat mager alsof mannen en jongens geen taalfranje verdienen. Hét woord voor een jongen en een jongeman is <i>mec.</I> Bijna alles wat man en onder de 35 jaar is heet <i>mec.</I> De oorsprong is onbekend. <i>Un beau mec</I> is meestal een onderwereldfiguur. Verder is er nog <i>homme-orchestre,</I> in letterlijke vertaling orkestman, maar meer iemand die een heel orkest weet te bespelen: hij vertoont in bed een grote virtuositeit.</p>

<h1>ANATOMIE: DE VROUW</h1>

<P>Een welgeschapen meisje of vrouw is gezegend met <i>un beau</I> <i>chassis</I> (wij zeggen  carrosserie of fraai koetswerk), is <i>bien capitonnée</I> (goed opgevuld, zit goed in haar vlees) en is <i>bien balancée</I> (mooi uitgebalanceerd).</p>

<P>Zodra borsten ter sprake komen trekt de Franse taal een complete container open en het doet goed - ook in het kader van een verenigd Europa - dat enkele uitdrukkingen overeenkomen of verwantschap vertonen met het op dit punt gangbare jargon in Nederland. <i>Amortisseurs</I> (schokbrekers), <i>tétons</I> (memmen), <i>doudounes</I> (prammen, maar <i>doudoune</I> is in het Frans ook donsjack), <i>nénés</I> (grote tieten), <i>roberts</I> (grote tieten).</p>

<P><i>Avoir les roberts en oreilles de cocker</I> betekent borsten hebben als de oren van een cockerspaniël, wat enig voorstellingsvermogen vergt. <i>Miches</I> is veelgebruikt, <i>des gros miches</I> (grote borsten), hoewel <i>miches</I> ook billen betekenen - zie verderop. <i>Une miche</I> is overigens op het Franse platteland een zeer groot rond brood, een wagenwiel dat vooral op zondag wordt gekocht en waarmee een boerengezin een goed deel van de week doorkomt. Niet onvermeld mogen blijven <i>boîtes-à-lait</I> (melkbussen), <i>boîte-à-lolos</I> (lolo is in de volksmond ook melk), <i>gros Zolos, globes arrondis</I> (stolpen), <i>mappemondes</I> (wereldbollen), <i>rondins</I> (blokken hout). Wat in ons land een bos hout voor de deur heet, is in het Frans <i>il y a du monde au balcon</I> (een vol balkon). Kleine stevige borsten worden omschreven als sinaasappelen in het boekenrek <i>(avoir des oranges sur l’étagère).</i></p>

<P>Twee erwtjes op een plank blijven in het Frans dicht in de buurt, hoewel de erwtjes vervangen zijn door twee gebakken eieren op een bord <i>(deux oeufs sur le plat).</I> Plat als een strijkplank is ook in Frankrijk gangbaar: <i>plate</I> <i>comme une planche à repasser.</I> Plat als een schol is echter in het Frans plat als een schar <i>(limande).</i></p>

<P>Op naar andere markante lichaamsdelen: het reguliere woord voor dij is <i>cuisse;</I> maar zijn de dijen stevig dan heten ze <i>gigots</I> (bouten). Heupen zijn <i>hanches,</I> maar in het geval van mooie heupen spreekt men bewonderend van <i>avoir une belle guitare</I> (heb jij even een mooie gitaar!). Billen zijn in de eerste plaats <i>fesses.</I> Wie onder de indruk raakt van een bilpartij spreekt: <i>il y a de la fesse!,</I> zoiets als: Kijk me daar eens wat een pan! <i>Miches</I> zijn ook al billen, maar (zie eerder) tevens borsten en een rond reuzebrood. Achterwerk is <i>cul;</I> met <i>parler cul</I> worden dubbelzinnige praatjes bedoeld en <i>elle</I> <i>est très</I> <i>cul</I> betekent dat een vrouw of meisje opwindende vormen vertoont. Wat we in Nederland een <i>buddy-seat</I> noemen is in het Frans de achterbrug <i>(pont-arrière).</i></p>

<P>Zoals de lezer mocht verwachten, belanden we ten langen leste bij de vagina <i>(vagin).</I> De Franse taal kent een in onze ogen merkwaardig verschijnsel; soms is kut mannelijk, dan weer vrouwelijk, zoals trouwens de lul <i>la queue</I> (staart) heet, ook een vrouwelijk zelfstandig naamwoord. Kut is in de eerste plaats <i>le con.</I> De Franse conversatie is vergeven van het woord <i>con,</I> alom weerklinkt het, maar <i>con</I> betekent dan ook lang niet altijd alleen maar kut. Het betekent zak in de betekenis van klootzak. De Hollander kan dus met een redelijk gerust hart <i>con</I> om zich heen roepen, want men gaat er niet één-twee-drie van uit dat hij kut bedoelt. Variatie op <i>con</I> is <i>la connasse,</I> ook kut maar tevens trut, dus eigenlijk de vrouwelijke klootzak. Voor de volledigheid ten gerieve van uw conversatie: <i>vieux</I> <i>con</I> is ouwe lul en <i>connerie</I> is gelul, geklets.</p>

<P>In volgorde van belangrijkheid komen <i>le chat,</I> de kater, en <i>la chatte,</I> de poes, op de tweede plaats. Allebei kut. In de volksmond wordt <i>chatte</I> verbasterd tot <i>chagatte.</I> <i>Chatte</I> <i>des conneries</I> is wat wij kut-met-peren noemen. Vanzelfsprekend is er nog een reeks andere benamingen voor <i>con</I> en <i>chatte: feute</I> (spleet), <i>mille-feuilles</I> (tompoes), <i>minet</I> (poesje), <i>craquette</I> (wat knispering betekent), <i>boîte à ouvrage</I> (gereedschapskist) en wie het netjes wil houden spreekt van <i>tirelire</I> (spaarpot).</p>

<P>De clitoris <i>(clitoris)</I> gaat merendeels door het leven als <i>bouton</I> (knop, knopje). Een uitdrukking luidt <i>arroser</I> <i>le</I> <i>bouton,</I> het knopje besproeien. Veelgebruikt is ook <i>clicli,</I> verkleinwoordje van clitoris, verwerkt in het opmerkelijke gezegde <i>le</I> <i>clicli en oreille de singe,</I> hetgeen wil zeggen een clitoris als een ape-oor. Na bestudering van een foto van een aap zeggen we: ja, er zit iets in, het snijdt hout.</p>

<P>Handig voor de Nederlandse vakantieganster is als ze weet wat ongesteld in het Frans is, in verband met te treffen maatregelen. <i>J’ai mes affaires</I> (letterlijk vertaald: ik heb mijn zaken) is heel gangbaar en ook: <i>j’ai</I> <i>mes anglais.</I> Engelsen <i>(anglais)</I> spelen opmerkelijk genoeg vaker een rol in de maandelijkse stonde, want ongesteld zijn staat ook voor <i>les anglais sont débarqués,</I> de Engelsen zijn geland. Voor de oorsprong moeten we eeuwen terug toen regelmatig grote delen van Frankrijk door Engelsen waren bezet. Vervolgens stuiten we op het genre humor in de traditie van ‘opoe is over en de rooie vlag hangt uit’. <i>Elle est à</I> <i>cheval</I> <i>sur un torcheron</I> (ze rijdt paard op een lapje), <i>elle a repeint sa grille</I> <i>en rouge</I> (ze heeft haar hek rood geverfd), <i>elle perd ses lé</i><i>gumes</I> (ze verliest haar groenten)</p>

<h1>ANATOMIE: DE MAN</h1>

<P>Er is iets vreemds aan de hand, op het eerste gezicht. Er bestaan talloze woorden (zie eerder) waarmee vrouwen en meisjes worden getypeerd, maar veel minder zijn er als het mannen betreft. Dat komt wellicht omdat in de Franse maatschappij, die meer macho was en is dan de onze, de man zich niet voor aap wil laten zetten. Vrouwen mag je blijkbaar noemen wat je wil, maar handen af van de man! Het omgekeerde is van toepassing zodra vagina en penis ter sprake komen. Natuurlijk zijn er veel uitdrukkingen voor vagina, maar het lid is veel en veel rijker gezegend met benamingen. Zou ook hier weer het macho-element een rol spelen, de penis als pronkjuweel, wapen en gezagsdrager? Het navolgende is een bloemlezing.</p>

<P><i>Pénis</I> (penis), <i>membre</I> (lid), <i>la queue</I> (lul), <i>la</I> <i>bite</I> (paal), <i>pine</I> (Pik), <i>verge</I> (roede), <i>outil</I> (gereedschap), <i>quéquette</I> (piemel), <i>truc</I> (ding), <i>instrument</I> (instrument). Tot zover niets bijzonders. Taalles zonder franje.</p>

<P>Maar we gaan verder. <i>Balayette</I> (stoffer), <i>dard</I> (lans), <i>sabre</I> (sabel), <i>os à moelle</I> (merg  pijp), <i>flageolet</I> (fluit), <i>gaule</I> (staak), <i>goupillo</I> (flessenrager, tevens wijwaterkwast), <i>marsouin</I> (bruinvis), <i>cigare à moustaches</I> (besnorde sigaar), <i>andouille à col roulé</I> (worst met rolkraag), <i>anguille de</I> <i>caleif</I> (paling in een lange onderbroek) en <i>carabine</I> (karabijn), de laatste verbonden aan de zegswijze <i>ma vieille carabine</I> <i>est</I> <i>rouillée, je l’ai re</i><i>misée au ratelier</I> (mijn oude karabijn is verroest, ik heb hem weer in het rek gehangen). Zo kan-ie wel weer.</p>

<P>Het lid kent van tijd tot tijd een toestand van erectie <i>(érection). Je suis armé</I> (ik ben gewapend), <i>j’ai</I> <i>le manche</I> (ik heb een steel), <i>j’ai la</I> <i>trique</I> (ik heb een knuppel), <i>j’ai le tracassin</I> (ik heb kopzorg), <i>avoir des  coliques batonneuses,</I> wat zoveel wil zeggen dat je stokkerige kolieken hebt. Al wat de erectie veroorzaakt heet <i>bandant (geil)</I> te zijn. Een vrouw die zich als zodanig presenteert heet <i>une femme bandante.</i></p>

<P>Nu bestaat de man, zelfs de Franse, uit meer dan alleen zijn penis. Hij heeft testikels <i>(testicules),</I> dus ballen <i>(baloches),</I> ook meest gangbaar en staan aan de basis van wel genaamd <i>bijoux de famille</I> (familiejuwelen), <i>billes</I> (knikkers), <i>burettes</I> (zowel kloten als oliespuit), <i>olives</I> (olijven).</p>

<P>Ten slotte sperma <i>(sperme): sirop</I> (siroop).</p>

<h1>ZELFWERKZAAMHEID: DE VROUW</h1>

<P><i>Peloter</I> (vingeren). <i>Jouer de la mandoline</I> (op de mandoline spelen).</p>

<h1>ZELFWERKZAAMHEID: DE MAN</h1>

<P>Masturberen is de weduwe Pols bezoeken <i>(fréquenter la veuve Poignet),</I> de knalpot verhitten <i>(taper le silencieux),</I> op de pilaar tikken <i>(se taper sur la colonne)</I> en de macaroni verlengen <i>(s’allonger le macaroni).</I> Ontdaan van schilderachtige beschrijvingen is aftrekken <i>branler,</I> hoewel dit woord ook knikkebollen betekent.</p>

<h1>PAUZE</h1>

<P>Laten we even gas terugnemen voordat we aan het grote werk toekomen. <i>Aimer</I> is houden van; zoveel weet de Nederlander wel. Verliefd worden is <i>tomber amoureux</I> maar ook <i>mettre les chaussettes à la fenêtre</I> (je sokken bij het venster leggen) en <i>être mordu</I> (gebeten zijn). Sjans hebben is <i>avoir la touche</I> en een meisje versieren is <i>emballer une fille (emballer:</I> inpakken). Op iemand vallen is <i>être chaud sur quelqu‘une</I> (heet zijn op iemand). Met deze beknopte woordenschat kan de Nederlander in Frankrijk risicoloos aan de weg timmeren, mits in het bezit van schone sokken en een venster.</p>

<P>Deze pauze geeft me ook de gelegenheid nu eens te verklaren hoe ik hier allemaal opkom. Praktijk en zelfstudie zijn de toverwoorden! Je pikt veel op uit het dagelijks leven, zoals in het café waar het van <i>con, con, con</I> gaat en waar de vrouw van de dorpsdokter zijnde in het bezit van een <i>beau chássis</I> alsmede <i>grosses miches</I> wordt nagekeken. Je haalt het uit obscure woordenboekjes en tenslotte zit je samen met de buurman wel eens op een mooie zomeravond onder een dikke eik. Dat geeft je de gelegenheid honderduit te vragen. Daar zitten ze, twee mannen - een boer en zijn Nederlandse buurman - die de slappe lach krijgen. Zo leer je dus Frans.</p>

<h1>CUNNILINGUS</h1>

<P>Orale bevrediging is weer iets dat de vrouw eerder bij de man teweegbrengt dan andersom. Er zijn namelijk veel meer uitdrukkingen die de arbeid in deze van de vrouw weergeven. Voor cunnilingus, het beffen door de man, heeft de Franse taal verhoudingsgewijs weinig voorzieningen getroffen. <i>Faire mimi, faire minette</I> (zowel mimi als minette betekenen poesje) zijn het meest gangbaar en staan aan de basis van het Nederlandse minetten. Daarna krijgen we onder andere <i>aller voir si le guichet est ou</i><i>vert</I> (eens kijken of het loket openstaat), <i>téléphoner dans le ventre</I> (in de buik telefoneren) en <i>se faire becqueter la moule marinière,</I> wat zoveel betekent als smullen van de gemarineerde mossel. Verder is er nog enig ondoorgrondelijk dialect en onderwereldjargon, maar het is wel duidelijk, het pijpen neemt taalkundig een meer prominente plaats in dan het beffen.</p>

<h1>FELLATIO</h1>

<P>Nederland volgt Frankrijk: pijpen is <i>faire la pipe.</I> Verder heeft de Nederlandse taal zeker niet zoveel baroks bij te dragen als het Frans. Zet u schrap voor een samenvatting. <i>Caresser le chauve à col roulé</I> (de kale met een rolkraag liefkozen), <i>faire les cuivres</I> (het koperwerk poetsen), <i>humer le cyclope</I> (de cycloop opsnuiven), <i>repolir le candélabre</I> (de kandelaber oppoetsen), <i>souffler dans le poireau</I> (in de prei blazen), <i>scalper le Mohican</I> (de Mohikaan scalperen), <i>dévorer le Chinois</I> (de Chinees verslinden), <i>défromager le minaret</I> (de minaret ontkazen). Er is ook nog een serie waarin blaasinstrumenten domineren (klarinet, doedelzak, fluit), maar die ligt voor de hand en werpt geen nieuw licht op de techniek van het fenomeen.</p>

<h1>DE DAAD</h1>

<P>Neuken is <i>baiser,</I> dat is hier al eerder uitvoerig uit de doeken gedaan. Een nummertje, een wip zijn <i>un baiser, une baise</I> en <i>une tringlette</I> (tringler is naaien).</p>

<P><i>Foutre</I> is ook neuken maar heeft nog een andere betekenis. Standaard in het Frans is de uitdrukking <i>Va te faire foutre!</I> Letterlijk betekent dit: ga jezelf naaien, maar in het dagelijks gebruik betekent het in werkelijkheid: sodemieter op. Vele woorden voor neuken geven blijk van een inspanning die niet van een leien dakje gaat: <i>godiller</I> (wrikken), <i>limer</I> (vijlen), <i>ramer</I> (roeien), <i>grimper</I> (klimmen, beklimmen), <i>cóller</I> (lijmen) en <i>caramboler</I> (caramboleren).</p>

<P><i>Faire boum</I> is kort en krachtig van dattum; <i>boum</I> is boem. <i>Aller au cuisses</I> laat evenmin veel ruimte voor bespiegelingen: op naar de dijen! <i>Se faire défoncer</I> geeft een zwaar karwei weer nu <i>défoncer</I> diep ploegen betekent. De Fransman zou echter de Fransman niet zijn als hij de slingers niet ophing en de accordeon aangespte. Een dergelijke stemming resulteert in <i>dérouiller mon petit frère</I> (mijn kleine broertje ontroesten), <i>faire mon entrée dans la salie des fêtes</I> (binnenkomen in de feestzaal), <i>mener le petit au cirque</I> (de kleine mee naar het circus nemen), <i>faire une partie de jambe en l’air</I> (een partijtje met de beentjes in de lucht) en <i>courir</I> <i>trois</I> <i>courses sans baisser le drapeau</I> wat zoveel betekent als drie koersen lopen zonder het gordijn te laten zakken; een staaltje van indrukwekkende potentie.</p>

<P>Op z’n hondjes weten de Fransen het ook te doen, maar dat gaat toch iets verfijnder. Bij ons betreft het zomaar een hond, dondert niet welke, de Fransman spreekt expliciet van een windhond: <i>baiser en levrette.</i></p>

<P>Het spreekt vanzelf dat de hele operatie, hoe ook uitgevoerd, moet leiden tot de climax. <i>Jouir</I> is klaarkomen, mooier klinkt <i>emmener en voyage</I> (mee op reis nemen). Het kan ook minder subtiel: <i>tirer une glicée</I> (een kwak afschieten) of <i>tirer une pêtée</I> (een windje schieten). Literair is het orgasme: <i>la petite mort</I> (de kleine dood).</p>

<h1>DE BEROEPSSECTOR</h1>

<P>Fransen en Françaises zijn in de loop der jaren aardiger voor vreemdelingen geworden maar hun charme is niet van elastiek. Hoe dan ook blijven zij ons vreemde snoeshanen vinden. De dames van plezier, de lichte meisjes (Frankrijk heeft ze als het ware uitgevonden) zijn begrijpelijk toegankelijker. Bordelen heten in het Frans heel neutraal <i>maisons</I> (huizen), maar officieel mogen ze bij de wet niet bestaan. Ze bestaan wel degelijk, hoewel moeilijk vindbaar. Andere benamingen voor bordeel: <i>maison d’abattage (abattage</I> is uitputten, op de rug leggen, afmaken), <i>cabane</I> (hut), <i>Chez la mère-la-caisse</I> (bij moeder van de kassa) en <i>hôtel des cent mille secousses</I> (hotel van de 100.000 schokken).</p>

<P>Voor de dames zelf zijn tientallen typeringen bedacht. Basiswoord is <i>putain</I> (hoer), afgekort voor dagelijks gebruik tot <i>pute.</I> Een <i>bourrin</I> (knol, paard) is er één die er wel lol in heeft en een <i>paillason</I> (deurmat) is weinig kieskeurig. <i>Gargouille</I> betekent afwateringsbuis. Dit is slechts een greep. Het tippelen is in het Frans o.a. <i>faire le biseness</I> (in de bisnus gaan), <i>faire le trottoir</I> (het trottoir bestrijken), <i>faire le turf</I> (de baan op gaan; turf is renbaan) en <i>fouter le bitume</I> (het asfalt kneden).</p>

<P>Let op: nooit vragen de dames om geld. Ze vragen om <i>un petit cadeau</I> (klein cadeautje). Menige Hollander steekt ze dan een rol King pepermunt toe, maar dat is niet zozeer de bedoeling. Het kleine cadeau is gewoon een heleboel francs. Pas op voor hun beschermers. Hun bijnamen zijn <i>hareng</I> (haring) en <i>barbeau</I> (barbeel). Ze hebben toch al veel van doen met vis in deze bedrijfstak, want de <i>madame</I> van een <i>maison</I> heet een <i>maquerelle</I> (makreel).</p>

<P>We zijn er nu. Er is voor de vakantieganger een redelijk totaalbeeld geschapen. Ter wille van het nut vertellen we nog even dat een condoom een <i>préservatif</I> heet en een kapotje <i>capote.</I> Niettemin kan een ongeluk in een klein hoekje schuilen. Daarom tot slot de zwangerschap: <i>elle a un polichinelle dans son tiroir.</I> Het betekent: ze heeft een Jan Klaassen in haar schuifla.</p>

<P>Bron<br> Auer, Hans: <u>Frans/Nederlands versierwoordenboek</u>, uit Playboy, nr 7 192). p. 62-65 </p>

<hr>

<h1>Quelques insultes de France </h1>



<P>grogniasse (fem. noun) <br> woman - synonym to pétasse, pouffiasse, greluche and femme. Not very nice, but in France, it should not be enough for receiving a slap. <br> <br> polichinelle (noun, masculine) <br> a puppet - in this case, a duck although &quot;un polichinelle&quot; will be used in an amused way to indicate a kid, the full original expression is &quot;elle a un polichinelle dans le tiroir&quot;, i.e. the equivalent of &quot;she's got a duck in the oven&quot;...in other words, she's pregnant. Just like periods were only referred to in an oblique way, well-bred people did not say about a woman (until the 1950s) that she was pregnant, except maybe for country folk who might have used &quot;elle est grosse&quot; as for animals. &quot;Elle est dans une situation intéressante&quot; was quite common until the 1940s. &quot;Elle attend un bébé&quot; would even have been too crude for children: they might have known that &quot;les bébés&quot; were not born in &quot;les choux&quot; (cabbages), or brought by &quot;les cigognes&quot; (the storks). Between males, however, crude speech was required...and &quot;elle a un polichinelle dans l'tiroir&quot; was, and still is, a common way to indicate that a lady is pregnant. <br> <br> péter plus haut que [son] cul (expression) <br> to have an inflated opinion of oneself. Literally, to fart higher than [one's] asshole Mon prof pète plus haut de son cul.= My teacher's opinion of his own abilities is exaggerated. See &quot;péter.&quot; <br> <br> y'a du monde au balcon (verb phrase) <br> what a set of knockers! French females are usually rather petites, and thre ideal standard for tits remains the champagne cup - a rather small format, as opposed to the ample breasts found on American women, for instance. &quot;Y'a du monde au balcon&quot; indicates that she certainly has an ample chest to greet males with...It is somewhat analogous to &quot;Es gibt Holz vor der Tür&quot; (there's a pile of wood before the door) in German. There are unfortunately less refined ways to indicate that ample knockers do not correspond to the French small-tit standard: &quot;c'est une vraie vache (laitière)&quot; (she's a real cow!). <br> <br> viande a pneus (driving expression) <br> meat for tires pedestrian. Pretty obvious if you already crossed a street in Paris</p>

<P>http://step.polymtl.ca/~cegl/view_article.php?Article=14-02-03.17-01-58</a>, gevonden op 25 juli 2004 </p>

</body>

</html> 